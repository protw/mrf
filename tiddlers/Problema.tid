created: 20200502082954081
modified: 20200518201945847
swap: Issue
tags: Ukr
title: Проблема

Згідно інформації [[Державного управління статистики у м. Києві|http://kiev.ukrstat.gov.ua/p.php3?c=3488&lang=1]], столичне утворення відходів має стрибкоподібний, миготливий характер з, тим не менш, позитивною загальною динамікою. За методами поводження, більшість відходів (особливо – малонебезпечних відходів домогосподарств) відправляються на захоронення (сміттєзвалища, полігони), рідше – на спалювання з метою отримання енергії або теплового перероблення. 

На сьогоднішній день, ЄС вбачає традиційні методи захоронення – застарілими, малоефективними та збитковими (економічно, логістично та екологічно), й визнає їх використання здебільшого для захоронення тільки тих типів відходів, які неможливо утилізувати чи переробити іншим шляхом, що також передбачено європейським законодавством. У той же час, для України, у зв’язку з обраним вектором розвитку та політичної співпраці, а також у відповідності до Угоди про Євроінтеграцію ([[Розділ V, глава 6|https://zakon.rada.gov.ua/laws/show/984_011#n2277]]), постає необхідність перегляду власного законодавства та підходів до провадження економічно-соціальної активності, у тому числі поводження з відходами.

Не зважаючи на активні [[ремонтні|https://uprom.info/news/other/ekologiya/kiyivskiy-smittyespalyuvalniy-zavod-zakrivayut-na-remont/]] та [[модернізаційні|https://uprom.info/news/other/ekologiya/kyyivskij-smittyespalyuvalnyj-zavod-zmenshyt-kilkist-vykydiv-u-5-raziv/]] роботи, що провадяться на Київському сміттєспалювальному заводі «Енергія» з 2018, а також плани щодо майбутнього розшрення, дане підприємство не володіє достатніми потужностями для охоплення об’ємів вироблення відходів столиці. Більш того, функціонування заводу й досі викликає занепокоєння жителів міста, зокрема, Дарницького району. Не важко передбачити загострення даної проблеми у разі розширення та відповідного направлення більшого потоку ТПВ на утилізацію даним підприємством. 

Нарешті, досі «свіжими» у пам’яті країни є події 2016-2017 років, пов’язані з трагедією на Львівському полігоні ТПВ та її наслідками, що поширилися на національному рівні. Очевидно, що ніхто не хоче, щоб дані ситуації повторювалися, і владою були вжиті попереджувальні заходи. Та, враховуючи вік, стан та якість полігонів, а також тенденцію максимізації терміну їх використання – їхнє укріплення тільки відкладає, але не вирішує проблему повністю, й міста не застраховані від нових техногенних катастроф. 